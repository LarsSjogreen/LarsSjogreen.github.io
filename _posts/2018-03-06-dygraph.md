---
title: Dygraph
tags:
- javascript
- dygraph
- grafer
---
## Dygraph

Det är dags att peta och klämma lite på ett graframverk igen. Idag kollar jag på [Dygraph](http://dygraphs.com/). Det är kanske inte lika snyggt och putsat som flera andra som jag har kikat på, men det har andra intressanta egenskaper. Ramverket har några bra inbyggda interaktiva funktioner som t.ex. mouseover-funktion för att visa detaljer, zoom och panorering inbyggt. Dessutom kan man peka på en csv-fil och läsa data från denna vilket är mycket praktiskt.

{% include dygraphjs.html %}

Grafens dataparameter kan, förutom hårdkodade data-arrayer och en länk till en CSV-fil också ta en URL (vilket gör att en XMLHttpRequest hämtar CSV-data från URL:en) och en funktionsreferens (vilket gör att man kan bygga vilken slags funktionalitet som helst som returnerar data). CSV-stödet är dessutom väldigt bra med möjlighet att ställa in separationstecken samt en hel del automatisk igenkänning av datum och flyttal.

Det känns som att detta ramverk passar bra till "tekniska" och finansiella tillämpningar med tidsserier. (Stöd för en funktion som glidande medelvärde finns t.ex. inbyggt från start.) Det är som sagt inte det mest visuellt imponerande ramverket till att börja med, men [konfigurationsmöjligheterna](http://dygraphs.com/options.html) är stora, det går att [styla](http://dygraphs.com/css.html) vissa delar (etiketter) och det går att koppla in sig på [callbacks](http://dygraphs.com/options.html#Callbacks) för att koppla på sig på de inbyggda interaktionerna.